<h2>孙子兵法</h2>

<h2>第一篇 计</h2>

<p>孙子曰：
兵者，国之大事也；死生之地，存亡之道，不可不察也。故经之以五，较之以计，以索其情。一曰道，二曰天，三曰地，四曰将，五曰法。道者：令民与上同意者也；故可与之死，可与之生，民弗诡也。天者，阴阳，寒暑，时制也。地者：高上，广狭，远近，险易，死生也。将者：智、信、仁、勇、严也。法者：曲制、官道、主用也。凡此五者，将莫不闻；知之胜者，不知者不胜。</p>

<p>故校之以计，以索其情。曰：主孰贤？将孰能？天地孰得？法令孰行？兵众孰强？士卒孰练？赏罚孰明？吾以此知胜败矣。将听吾计，用之必胜，留之；将不听吾计，用之必败，去之。</p>

<p>兵者，诡道也。故能而示之不能，用而示之不用；近而示之远，远而视之近。故利而诱之，乱而取之，实而备之，强而避之，怒而桡之；攻其不备，出其不意。此兵家之胜，不可先传也。</p>

<p>夫未战而庙胜算者，得算多也；未战而庙算不胜者，得算少也。多算胜，少算败，况无算乎！吾以此关之，胜败见矣。</p>

<hr>

<h2>第二篇 形</h2>

<p>孙子曰：
昔善者，先为不可胜，以侍敌之可胜；不可胜在己，可胜在敌。故善者，能为不可以胜，不能使敌可胜。故曰：胜可知，而不可为也。不可胜，守；可胜，攻也。守则有馀，攻则不足。昔善守者，藏于九地之下，动于九天之上，故能自保全胜也。</p>

<p>见胜，不过众人之所知，非善者也；战胜，而天下日善，非善者也。故举秋毫不为多力，视日月不为明目，闻雷霆不为聪耳。所谓善者，胜易胜者也。故善之战，不奇胜，无智明，无勇功。故其胜不殆，不殆者，其所措胜，胜败者也。故善者，立于不败之地，而不敌之败也。是故，胜兵先胜而后败，败兵先战而后求胜。</p>

<p>故善者，循道而保法，故能为胜败正。法：一曰度，二曰量，三曰数，四曰称，五月胜。地生度，度生量，量生数，数生称，称生胜。故胜兵如以镒称铢，败兵如以铢称镒。称胜者战民也，如决积水于千仞之隙，形也。</p>

<hr>

<h2>第三篇 势</h2>

<p>孙子曰：
凡治众如寡，分数是也。斗众如斗寡，形名是也。三军之众，可使受敌而无败，奇正是也。兵之所加，如以碫投卵，实虚是也。</p>

<p>凡战者，以正合，以奇胜。故善出奇者，无穷如天地，无竭如河海。终而复始，日月是也；死而复生，四时是也。声不过五，五声之变，不可胜听也；色不过五，五色之变，不可胜观也；味不过五，五味之变，不可胜尝也；战势不过奇正，奇正之变，不可胜穷也。奇正还相生，如环之无端，孰能穷之？</p>

<p>水之疾，至于漂石者，势也；鸷鸟之声，至于毁折者，节也。故善战者，其势险，其节短，势如强弩，节如发机。纷纷纭纭，斗乱而不可乱；浑浑沌沌，形圆而不可败。乱生于治，怯生于勇，弱生于强。治乱，数也；勇怯，势也；强弱，形也。善动敌者：形之，敌比纵之；予之，敌比取之。以正动之，以奇待之。</p>

<p>故善者，求之于势，弗责于民，故能释民而任势。任势者，其战民也，如转木石。木石之性：安则静，危则动；方则止，圆则行。故善战者战民也，如转圆石于千仞之山，势也。</p>
